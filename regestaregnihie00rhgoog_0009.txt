solae paparum epistulae librum tantae magnitudinis explevissent, quantae
hic noster est. Pariter epistulas, quibus bella sacra ab occidentalibus pere-
grinis narrantur, et chartae, quae ad Cypri et Armeniae vel privatam ordi-
num equestrium historiam attinent, aut plane omisimus, aut breviter anno-
tationibus attigimus. Hoc tamen confirmamus, nullam rem graviorem et
majorem (exceptis ineditis) nos fugisse, vel a nobis praetermissam fuisse.
Denique libro nostro indicem personarum, locorum et rerum necnon glos-
sarium addendum esse putavimus sperantes, viros doctos inde magnum
fructum libenter percepmros esse.

Restat, ut viris ornatissimis, quibus a Friderico Bbhmero testamenti
exsequendi cura mandata fuit, Dominis Dr. Adolfo de Harnier, regio
justitiae consiliario et Dr. Friderico Schmidt-Polex Francofortiae ad Moenum
constitutis optimas maximas gratias agam, qui ex pecunia, quam F r.Bbhmerus
ad historiam Germaniae fovendam et illustrandam proposuit, libentissime
magnam partem ad hunc librum typis excudendum praebuerunt, praeterea
clarissimo Delaville le Rouht,qui ordinis S.Johannis codicem diplomaticum
editurus aliquot emendationes textuum per S. Paolum editorum nobiscum
benignissime communicavit, denique bibliothecario ornatissimo Parisiensi
Condere et amico nostro C. Deaimoniâ€š archiviorum Liguriae praefect0, qui
chartas ineditas obtulerunt.

BEROLINI, 18 Novembris 1892.

Reinhold Riihricht.

 

